<!DOCTYPE html>
<html>
    <head>
        <meta charset="UTF-8">
        <meta name="viewport" content="width=670">
        <link rel="stylesheet" type="text/css" href="/style.css">
        <title>Daggmask (Swedish) | Karl Zylinski</title>
    </head>
    <body>
        <header>
            <a href="/index.html">Home</a>
            <a href="/archive.html">Archive</a>

            <a href="/games.html">Games</a>
            <a href="/utils.html">Utils</a>
            
            <a href="/paintings.html">Paintings</a>
            <a href="/about.html">About</a>
            <a href="/contact.html">Contact</a>
            <hr>
        </header>
        <div class='standalone_post'><div class='standalone_date'>July 12, 2017</div><h1>Daggmask (Swedish)</h1><p></p><p>Från ytterdörrens utsida hörs ljudet av skor mot trappen av trä. Ett lätt slammer från ett välslitet dörrhandtag.</p><p>"Masken" hör jag min mor säga.</p><p>Min plats är kökssoffan, runt hörnet, där jag sitter och läser. Hon är inte inom synhåll, men stegen hörs.</p><p>"Jag har tappat masken."</p><p>Ska hon fiska? Det är betet som saknas. Men hon fiskar inte. Mata höns med mask?</p><p>"Mhrrrm" grymtar jag medan hon gör entré i min ögonvrå.</p><p>"Ursäkta att jag stör."</p><p>Inte alls, men jag yttrar inte orden. Ögonen går upp och sen tillbaka till läsplattan. Hon fortsätter fram till diskhon, dricker lite vatten.</p><p>"Var har jag lagt den?"</p><p>En hand rotar i tröjan.</p><p>"Där var den! Jag är en idiot."</p><p>Blicken höjs igen, fyndet observeras: Ur fickan dras en vit skyddsmask fram. Typisk engångsmodell. Blå remmar, håller den stabilt på huvudet.</p><p>"Jaha, jag trodde du menade en daggmask" säger jag, men det är för henne inte hörbart då hon samtidigt skämtsamt rabblar "tant, en idiot-tant!"</p><p>Därefter uppfattar ingen av oss riktigt vad den andra säger, vi talar omlott. Inget ord slutförs innan ett annat påbörjats. Som en sallad.</p><p>"Daggmask."</p><p>"Tant, tant, en idiot. Tant."</p><p>Hon går ut i hallen igen.</p><p>"Daggmask!"</p><p>"Idioooot!"</p><p>Ett sista försök, den här gången hinner hon inte säga något.</p><p>"DAGGMASK!"</p><p>En kort paus, sedan ett svar:</p><p>"Nä, inte daggmask."</p><p>Dörren sluts. Jag återgår till min bok.</p><p><em>Ovan skildrar en nyss inträffad "konversation" med min mor</em></p></div>
    </body>
</html>