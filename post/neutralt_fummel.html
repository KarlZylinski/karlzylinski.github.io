<!DOCTYPE html>
<html>
    <head>
        <meta charset="UTF-8">
        <meta name="viewport" content="width=670">
        <link rel="stylesheet" type="text/css" href="/style.css">
        <link rel="alternate" type="application/rss+xml" title="Karl skriver saker på Internet" href="http://zylinski.se/rss">
        <title>Neuralt fummel</title>
    </head>
    <body>
        <div class='post'><h1>Neuralt fummel</h1><div class='post_date'>15 januari 2017</div><p></p><pre><p>Denna eviga förvirring.
Jag sitter var dag och funderar.
Vad är det som skall komma härnäst;
sorg, glädje, rädsla eller ilska?
Mina tankar blandas timme in och ut.
Hur det nu än blir så vet jag säkert,
att barndommens lätta sinne
i en evig neural storm har gömts.</p><p>Under promenaden in till staden,
i öronen det otäcka programmet.
Berättelser om vem som lever,
berättelser om vem som dör,
sorgen i att åt andra tvingas välja.
Medan tåget genom kylan lunka fram,
ett mörker över mig sakta sjunka.
Jag får hålla mig från att
i oförklarlig vrede och förvirring,
rakt ut i vagnen börja gasta.</p><p>Stopp. Tåget har rullat in på station,
ett annat jag måste finna.
I väntan jag står och uppmärksammar:
Ögon ögon ögon som stirrar överallt,
alla tankar, all historia,
som bor dessa i väderbitna personer.
Ögon möter mig och jag funderar om
min förvirrade blick de försöker tyda.</p><p>Tåget anländer, fötterna går ombord,
det är en underjordisk rälsbuss.
Medan den för mig mot yttre ort,
damen i gången läser en karta.
Underbart att inte veta vart man ska
tänker jag som vet vart, men inte varför,
jag far dit jag far.</p><p>Rälsen stannar, tåget går av.
Katakomberna sluter sig kring mig,
vilket utgång bör jag ta?
Jag går upp åt ett håll,
fast vänder ner igen.</p><p>Nu kom jag rätt, här har jag varit.
Fötterna går ner för gatan, ögonen ser huset.
Fummel fummel. Långsamma, kalla fingrar.
Siffra siffra siffra siffra. Klick.</p><p>Upp högst upp, men inte upp till vinden.
Jag ringer på, min vän öppnar och
med ett leende mig möter.</p><p>"Hur är läget?"
"Jo, det är väl helt okej."
</p></pre></div>
    </body>
</html>